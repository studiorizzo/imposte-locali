# IMU: Definizione e Presupposti
## Fonte: Wolters Kluwer OneFiscale - Inquadramento
## Autore: Dott.ssa Elisabetta Smaniotto, Docente e Pubblicista in materia tributaria

---

## Ambito di applicazione e territorialità IMU

L'Imposta Municipale Propria (IMU) ha come presupposto il possesso di immobili situati in Italia.

---

## Presupposto soggettivo IMU

Soggetti passivi IMU sono i "possessori", ove con quest'espressione si fa riferimento al potere sulla cosa che si manifesta in un'attività corrispondente all'esercizio della proprietà o di altro diritto reale (articolo 1140 cod.civ.).

Più precisamente, soggetti passivi IMU sono i titolari dei seguenti diritti reali:
- proprietà
- diritti reali di godimento su cosa altrui:
  - usufrutto
  - uso
  - abitazione
  - enfiteusi
  - superficie

In taluni casi è soggetto passivo tenuto al pagamento dell'IMU il detentore dell'immobile: si pensi all'utilizzatore nel contratto di leasing immobiliare.

---

## Presupposto oggettivo IMU

L'imposta municipale propria ha per presupposto il possesso di immobili, tuttavia, essa non si applica al possesso dell'abitazione principale e delle pertinenze della stessa, ad eccezione di quelle classificate nelle categorie catastali A/1, A/8 e A/9, considerate "di lusso" ai fini IMU.

---

## Riferimenti normativi

- D.Lgs. 30/12/1992, n. 504, Art. 7 - Esenzioni
- D.Lgs. 14/03/2011, n. 23, Art. 9 - Applicazione dell'imposta municipale propria
- D.L. 06/12/2011, n. 201, Art. 13 - Anticipazione sperimentale dell'imposta municipale propria
- L. 27/12/2013, n. 147, Comma 639
- L. 27/12/2019, n. 160, Art. 1 - Comma 758
- Circolare n. 1/DF del 18 marzo 2020

## Risorse correlate

- Experta Imposte indirette e Tributi locali
- Codici commentati: Art. 1, comma 745 L. n. 160/2019 - Base imponibile fabbricati
